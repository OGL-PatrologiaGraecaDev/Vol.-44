xvn, 12).

ιιιιτοὰιιθίιίὶη regnum, a quo eorum parentes alieni
sunt;cum et illis malum, et istis bonum meritum
nullum sit parvulis, ex eorum pr0pria voluntate. Cer-
te hic judicia Dei, quoniam justa et alta sunt, nec vi-
tuperari possunt, nec penetrari. ln his est et illud de
perseverantia, de qua nunc disputamus. De utrisque
ergo exclamemus, 0 altitudo divitiarum sapientite et
scientiae Dei! quam inscrutabilia sunt judicia ejus !
19. Nec miremur nos vestigare non posse inveSIi-
gabiles vias ejus. Ut enim alia innumerabilia taceam,
quas aliis dantur, aliis non dantur hominibus a Domi-
no Deo, apud quem non est acceptio personarum
(Rom. ιι, ll), nec tribuuntur ista meritis voluntatum,
sicut sunt celeritates, vires, bonae valetudines, et
pulchritudines corporum, ingenia mirabilia, et multa-
rum artium capaces naturae mentium: vel qua: acce-
dunt’extrinsecus, ut est opulentia, nobilitas, hono-
res, et czetera hujusmodi, qua: quisque ut habeat, non
nisi in Dei est potestate :ut non immorer etiam in
Baptismate parvulorum (quod nullus istorum potest
dicere, sicut illa, ad regnum Dei non pertinere), cur
illi parvulo detur, illi non detur; cum sit utrumque
in potestate Dei, et sine illo Sacramento nemo intret
in regnum Dei : ut ergo haec taceam vel relinquam,
illos ipsos intueantur‘ de quibus agitur. De his enim
disserimus, qui perseverantiam bonitatis non habent,
sed ex bono in malum deﬁciente bona voluntate mo-
riuntur. Respondeant, si possunt, cur illos Deus, cum
ﬁdeliter et pie viverent, non tunc de vitae hujus pe-
riculis rapuit, ne malitia mutaret intellectum eorum,
etne ﬁctio deciperet animas eorum. Utrum hoc in
potestate non habuit, an eorum mala futura nescivit?
Nempe nihil horum nisi perversissime atque insanis-
sime dicitur. Cur ergo non fecit? Respondeant qui
nos irrident, quando in rebus talibus exclamamus,
Quam inscrutabilia sunt judicia ejus, et iuvestigabiles
via: ejus! Neque enim hoc non donat Deus quibus vo-
luerit. aut vero Scriptura illa mentitur, qum de mor-
te velut immatura hominis justi ait, Raptus est, ne
malitia mutaret intellectum ejus, aut ne ﬁctio deciperet
animam ejus(Sap. 1v,ll). Cur igitur hoc tam ma-
gnum beneﬁcium aliis dat, aliis non dat Deus. apud
quem non est iniquitas, nec acceptio personarum , et
in cujus potestate est quamdiu quisque in hac vita
maneat. qua: tentatio dicta est super terram (Job.
vn, l)? Sicut ergo coguntur fateri, donum Dei esse
ut finiat homo vitam istam, antequam ex bono mnte-
tnr iu malum; cur autem aliis donetur, aliis non do-
netur, ignorant : ita donum Dei esse in bono perseve-
rantiam secundum Scripturas, de quibus testimonia
multa jam posui. fateantur nobiscum; et cur aliis de-
tur, aliis non detur, sine murmure adversus Deum
dignentur ignorare nobiscum.
CAPUT lx. —-20. Nec nos moveat, quod ﬁliis
suis quihusdam Dens non dat istam perseverantiam.
Absit enim ut ita esset, si de illis prmdestinatis es-
ί sic uss, At editi, introduci.
’ Am. Er. et plures Mss, accidunt.
⁸ Nonnulli uas, intueantur.
