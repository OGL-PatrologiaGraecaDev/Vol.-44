ιιι

quam paulo superius, et ipse Apostolus quomodo
recte potuerit de carne sua dicere , captivantem me ,
satis evidenter aperuit. Cum enim dixisset, Scio enim
quia non habitat in me; idipsum exponens adjunxit,
et ait, hoc cst in carne mea, bonum. llaec ergo capti~
vatur sub lege peccati, in qua non habitat bonum ,
hoc est, caro. Carnem autem nunc appellavit, ubi est
morbidus quidam carnis allectus; non ipsam corporis
conformationem, cujus membra non adhibenda sunt
anna peccato, id est, eidem ipsi concupiscentiae, qua‘
hoc carnale nostrum captivum tenet. Nam quantum
attinet ad ipsam corporalem substantiam atque natu-
ram, in viris ﬁdelibus, sive conjugatis, sive continen-
tibus, jam templum Dei est. Attamen si omnino nihil
carnis nostra: captivum teneretur, non quidem sub
diabolo, quia et ibi facta est peccati remissio, ut pec-
catum non imputetur, quod proprie lex peccati voca-
tur; tamen sub ipsa lege peccati, hoc est, sub con-
cupiscentia sua, nisi aliquantum teneretur caro nostra
captiva, quomodo esset verum quod ait idem aposto-
lus, Adoptionem exspectantes , redemptionem corporis
nostri (Rom. vni, 23)? lu tantum igitur adhuc exspe-
ctatur redemptio corporis nostri , in quantum adhuc
es aliqua parte captivum est sub lege peccati. Unde
et hic exclamans ait : Infelix ego homo , quis me libe-
rabit de corpore mortis hujus? Gratia Dei per Iesum
Christum Dominum nostrum. Ubi quid intellecturi su-
mus, nisi quia corpus quod corrumpitur, aggravat
animam (Sap. ix, 15)? Cum ergo idipsum corpus jam
incorruptibile recipietur, plena erit liberatio a cor-
pore mortis hujus : a quo non liberantur, qui sunt ad
pinnam resurrecturi. Ad corpus ergo mortis hujus in-
telligitur pertinere, ut alia lex in membris repugnet
quidem legi mentis, dum caro concupiscit adversus
spiritum; etsi mentem non subjuget, quia et spiritus
concupiscit adversus carnem (Galat. ν, 17) z atque ita
quamvis lex ipsa peccati captivum teneat aliquid car-
nis, unde resistat legi ruentis; non tamen regnat in
nostro licet mortali corpore, si non obeditur deside-
riis ejus. Soleut enim et hostes adversus quos dimi-
catur, et inferiores esse in certamine, et victi aliquid
tenere captivum: quod in nostra carne quamvis sub
peccati lege teneatur, tamen in spe redemptionis est;
quia ipsa vitiosa concupiscentia nulla omnino rema-
nebit, caro autem nostra ab ea peste morboque sana-
ta , et tota immortalitate vestita , in aeterna beatitu-
dine permanebit. '
56. Subjungit autem Apostolus, et dicit : Igitur ego
ipse mente servio legi Dei , carne autem legi peccati.
Quod sic intelligendum est : mente servio legi Dei, non
consentiendo legi peccati; carne autem servio legi
peccati , habendo desideria peccati, quibus etsi non
consentio, nondum tamen penitus careo. Denique
quid post haec intulerit, attendamus : Nulla ergo , in-
quit, condemnatio est nunc his qui sunt in Christo Iesu.
Etiam nunc, inquit, quando lex in membris repugnat
legi mentis, et captivum aliquid tenet iu corpore
mortis hujus, nulla condemnatio est iis qui sunt in
Christo Jesu. Audi quare : Lex enim spiritus vita, in-
omisso, insit.
