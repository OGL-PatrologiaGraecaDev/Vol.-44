
887
ille in libro Sapientia: : Cum seirem quia nemo esse
potest continens nisi Deus det; et hoc ipsum erat sa-
pientia, scire cujus esset hoc donum ( Sap. vnt, 21 ).
Ut autem ista non serventur castitatis sancta man-
data, unusquisque tentatur a concupiscentia sua abstra-
ctus et illectus (Jacobi ι, 14). Ubi si dixerit, Volo
servare , sed vincor a concupiscentia mea : respon-
det Scriptura libero ejus arbitrio, quod jam superius
dixi, Noli vinci a malo , sed vince in bono malum.
Quod tamen ut ﬁat, adjuvat gratia : quae nisi adjuve-
rit, nihil lex erit nisi virtus peccati. Augetur enim
concupiscentia , et majores vires accipit lege prohi-
bente, nisi adjuvet spiritus gratiae. Hoc est quod di-
cit ille ipse Doctor Gentium : Aculeus autem mortis
est peccatum; uirtus vero peccati, lex. Ecce unde dicit
homo, Volo legis servare mandatum, sed virtute
concupiscentia: mea! vincor. Et cum voluntas ejus
convenitur, et dicitur, Noli vinci a malo; quid ei
prodeSt, nisi gratia succurrente (lat? Quod ipse Apo-
stolus secutus adjunxit: nam cum dixisset, virtus
peccati lex, continuo subjecit, Gratias autem Deo, qui
dat nobis victoriam per Dominum nostrum Iesum Chri-
stum ( l Cor. xv, 56, 57). Ergo et victoria qua peccat;
tum vincitur, nihil aliud est quam donum Dei, in isto
certamine adjuvantis liberum arbitrium.
9. Propter quod dicit et omlestis Magister, Vigi-
late, et orate , ne intretis in tentationem (Matth. xxvx ,
41). Ergo unusquisque contra suam concupiscentiam
dimicans oret, ne intret in tentationem, id est, ne
sit ab illa abstractus et illectus. Non autem intrat in
tentationem , si voluntate bona vincat concupiscen-
tiam malam. Nec tamen sufficit arbitrium voluntatis
humanae, nisi a Domino victoria concedatur oranti,
ne intret in tentationem. Quid vero evidentius quam
'Dei ostenditur gratia, ubi quod oratur accipitur? Si
enim dixisset Salvator noster, Vigilate , ne intretis in
tentationem; admonuisse lautummodo videretur h0-
miuis voluntatem : cum vero addidit, et orate, osten-
dit Deum adjuvare, ne intretur in tentationem. Di-
ctum est libero arbitrio, Fili, noli deﬁcere a disciplina
Domini (Prov. ιιι, 11) : et Dominus dixit, Ego rogavi
pro te, Petro, ne deﬁciat ﬁdes tua (Luc. χχιι, 32).
Homo ergo’ gratia juvatur, ne sine causa voluntati
ejus jubeatur. λλ
CAPUT V. — 10. Cum dicit Deus, Convertimini ad
me, et convertar ad vos (Zaclt. ι, 5) : unum horum
videtur esse nostrae voluntatis, id est, ut converta-
mur ad cuin; alterum vero ipsius gratiae, id est, ut
etiam ipse convertatur ad nos. Ubi possunt putare
Pelagiani suam obtinere sententiam, qua dicunt, gra-
tiam Dei secundum merita nostra dari. Quod quidem
in Oriente, hoc est, in provincia Palzcstina, in qua
est civitas Jerusalem, cum ipse Pelagius ab episcopis
audiretur, affirmare non ausus est. Nam inter cae-
tera qua: illi objecta sunt, et hoc objectum est, quod
diceret, gratiam Dei secundum merita nostra dari:
quod sic alienum est a catholica doctrina et inimi-
cum gratiae Christi, ut nisi hoc objectum sibi ana-
τ² Corbeiensis Ms, etim.
